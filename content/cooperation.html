title=Współpraca
type=page
status=published
~~~~~~

<h2>Współpraca z firmami</h2>
<p>Prowadząc wiele inicjatyw związanych z organizacją konferencji (<a href="http://confitura.pl/">Confitura</a>), cyklicznych spotkań dla programistów (<a href="/index.html">regularne spotkania WJUG</a>) oraz warsztatów i projektów tematycznych (<a href="http://devoxx4kids.pl/">Devoxx4Kids</a> oferujemy firmom zainteresowanym współpracą z WJUG szereg możliwości.

<h2>Sponsorowanie spotkania</h2>
<p>Najprostszą formą współpracy jest sponsorowanie jednego ze spotkań. Wystarczy skontaktować się z <a href="mailto:wjug-regular-meetings@googlegroups.com">wjug-regular-meetings@googlegroups.com</a>, by uzyskać szczegółowe informacje.

Sponsoring może przybierać rożne formy. Najmniej wymagającą jest wpłata określonej kwoty (wystawiamy fakturę VAT), ale gorąco zachęcamy do fundowania biletów na konferencję (np. do rozlosowania pośród uczestników czy w ramach konkursu), materiałów do nauki (książek, kursów, szkoleń) oraz przydatnych narzędzi (np. licencji na środowiska deweloperskie).

W zamian udostępniamy dla sponsora rozpoczęcie spotkania, umożliwiamy rozstawienie materiałów promocyjnych, zamieszczamy informację o współpracy i logo sponsora na stronie spotkania oraz rozgłaszamy je we wszystkich kanałach społecznościowych. Istnieje również możliwość rozdania ulotek firmowych sponsora.

Na prezentację podczas otwarcia spotkania przeznaczamy 10 minut. Sądzimy, że krótkie wprowadzenie o obszarach działalności firmy i jej oczekiwaniach rynkowych oraz ofert pracy znacząco zwiększa możliwości pozyskania wartościowych pracowników z szeregów naszej grupy i później, po opublikowaniu nagrania ze spotkania.

Zwracamy uwagę na tzw. "gęstość informacji". Z przyjemnością poświęcimy kilkanaście minut, żeby dowiedzieć się, czy w danej firmie warto pracować. Ważne są technologie, tematy projektów, stawki, nadgodziny, czy w okolicy jest dobre jedzenie, czy w godzinach pracy mogę pójść do lekarza lub odebrać dziecko z przedszkola, narzędzia i metodologia pracy, czy mogę pracować z domu, ścieżka kariery, i tym podobne.

Zachęcamy do delegowania na nasze spotkania osób technicznych.

<h2>Sponsorowanie konferencji</h2>
<p>Kolejną formą współpracy jest sponsorowanie konferencji <a href="http://confitura.pl/">Confitura</a>, która odbywa się zwyczajowo w lipcu. Szczegółowe warunki współpracy można ustalić poprzez skontaktowanie się z kapitułą Confitury: <a href="mailto:confitura@confitura.pl">confitura@confitura.pl</a>.

<h2>oferty-pracy-java</h2>
<p>Jeszcze inną formą dotarcia do członków grupy jest ogłoszenie na ogólnopolskiej liście <a href="https://groups.google.com/forum/?fromgroups#!forum/oferty-pracy-java">oferty-pracy-java</a>. Po wysłaniu na powyższy adres ogłoszenie podlega moderacji (wymagania odnośnie ogłoszenia w paragrafie poniżej). Moderacja może zająć do kilku dni. W razie wątpliwości pytania można kierować mailowo na <a href="mailto:wjug-regular-meetings@googlegroups.com">wjug-regular-meetings@googlegroups.com</a>.

Każdy mail z ofertą pracy powinien zawierać w tytule [OFERTA] z podaniem nazwy stanowiska, miastem oraz widełkami płacowymi - przykładowe oferty można podejrzeć w archiwum <a href="https://groups.google.com/forum/?fromgroups#!forum/oferty-pracy-java">oferty-pracy-java</a>. Wiadomość podlega moderacji.

Wszelkie odstępstwa od tej reguły wiążą się z usunięciem nadawcy z grupy.
